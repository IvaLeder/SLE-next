---
title: "Demonstracija Osmoze pomoću gumenih bombona"
translationOf: 'gummy-bears-osmosis-experiment'
lang: 'hr'
subtitle: "Vrijeme je da se prisjetimo dvije najzabavnije stvari iz našeg djetinjstva: gumeni bomboni i osmoza. Šalimo se u vezi osmoze. Osmoza je tada bila teška za shvatiti a danas ćemo vam pokazati kako je moguće naučiti sve o njoj na lak način"
description: "Proces osmoze je važan za sav život. Demonstracija osmoze će vam pomoći da na lak način shvatite kako funkcionira i usput se dobro zabavite."
date: "2017-11-05"
author: Vedran Leder 
coverImage: /images/posts/Demonstracija-Osmoze-pomoću-gumenih-bombona-Pocetna-Slika.jpg
coverImageAlt: "Demonstracija Osmoze pomoću gumenih bombona - Pocetna Slika"
categories: ['STEM', 'Znanost', 'Aktivnosti']
---

<YouTube id="Eg3k9Tz8qaA" title="Demonstracija Osmoze pomoću gumenih bombona" />

## ŠTO JE OSMOZA?

**Osmoza je proces** pri kojem otapalo (npr. voda) prelazi iz područja niske koncentracije otopine u područje visoke koncentracije otopine kroz **polupropusnu membranu.**

Zvuči komplicirano? Slijedi objašnjenje.

**Otapalo je** tekućina, najčešće voda, u kojoj se mogu nalaziti i neke druge molekule, npr.**sol** ili **šećer** koje se otapaju kada ih pomiješamo s vodom. Tada ta tekućina, npr. slana voda postaje **otopina**. **Otopina** ima puno veću koncentraciju zato što sadrži **otopljenu tvar** (npr. sol) i zato će voda prolaziti u tu otopinu ako ju odvojimo od vode polupropusnom membranom.

## ZAŠTO OTOPINA PRELAZI IZ NIŽE KONCENTRACIJE U VIŠU?

Zamislite da imamo posudu vode koju smo podijelili na pola pomoću neke polupropusne membrane. Voda će se neometano kretati kroz tu membranu i na obje strane će biti jednaka količina te vode.

![Demonstracija Osmoze pomocu gumenih bombona - Osmoza](/images/posts/Demonstracija-Osmoze-pomocu-gumenih-bombona-Osmoza.jpg)

Recimo sada, da smo na lijevu stranu posude dodali sol koja se rastopila u vodi. Sada na lijevoj strani membrane imamo otopinu od vode i soli. Molekule soli su prevelike da bi prošle kroz polupropusnu membranu i ne mogu proći na desnu stranu. Ali time i “smetaju” molekulama vode pri slobodnom prolazu s lijeve strane na desnu, ali molekule vode i dalje mogu slobodno prolaziti s desne strane na lijevu. Isto tako, molekule soli **privlače** molekule vode tako da je manja šansa da će one proći kroz polupropusnu membranu na desnu stranu.

To stanje različitih koncentracija nazivamo i **osmotski tlak** i zato će se količina tekućine povećavati s lijeve strane (a smanjivati s desne) sve dok se osmotski tlak ne izjednači.

## ZAŠTO JE OSMOZA VAŽNA?

Jednostavno rečeno, da nema osmoze ne bi bilo ni života. Stanice svih živih organizama funkcioniraju na principu osmoze i tako dobivaju hranjive tvari i minerale.

Pokušajte se sjetiti kada ste zadnji put jeli nešto slano, npr čips. Sigurno ste poslije bili jako žedni. To je zato što sol sprječava prolazak vode u stanicu kroz polupropusnu membranu i koliko god pili, teško je utažiti žeđ.

Idemo na jednostavan način demonstrirati proces osmoze koristeći gumene bombone i različite otopine.

## POTREBNI MATERIJALI ZA DEMONSTRACIJU OSMOZE:

![Demonstracija Osmoze pomocu gumenih bombona - Potrebni materijali](/images/posts/Demonstracija-Osmoze-pomocu-gumenih-bombona-Potrebni-materijali-300x169.jpg)

- Gumeni bomboni (gumeni medvjedići)
- Žlica soli
- Tri čaše
- Ocat
- Voda

## POSTUPAK DEMONSTRACIJE OSMOZE POMOĆU GUMENIH BOMBONA:

Pogledajte video na početku članka za primjer kako provesti eksperiment. Mi smo koristili tri otopine (voda, slana voda i ocat) no možete eksperimentirati s bilo kojim drugim vrstama otopina.

1. Izdvojite četiri gumena bombona (ili onoliko koliko ćete različitih otopina koristiti + 1 za uspoređivanje učinka). Gumeni bomboni su odlični za ovaj eksperiment jer sadrže polupropusnu membranu i sastoje se od koncentracije šećera, želatine i vode.
2. U jednu čašu ulijte običnu vodu, u drugu slanu vodu i treću stavite ocat.
3. Ubacite po jednog gumenog medvjedića u svaku čašu. Jednog stavite sa strane kako biste mogli usporediti učinak otopine.
4. Ostavite eksperiment da stoji neko vrijeme. Možete ga obići svaka tri sata da vidite da li je došlo do nekih promjena.

Nakon 9 sati, u našem eksperimentu se najviše povećao medvjedić koji je bio u vodi. Voda je neometano prolazila u medvjedića koji je veće koncentracije od same vode.

Medvjedić u slanoj vodi se samo malo povećao. Znači da je razlika u koncentracijama bila puno manja. Da smo stavili još više soli, moglo je čak doći i do toga da se medvjedić smanji!

Medvjedić u octu se također povećao što znači da on sadrži manju koncentraciju otopine nego što se nalazi u gumenom bombonu. No Medvjedić se počeo raspadati što znači da je kiselina u octu počela razgrađivati želatinu iz bombona.

Koje ste otopine vi koristili? I kakvi su rezultati? Ostavite komentar jer nas baš zanima kako različite otopine, npr. mlijeko, gazirana pića, itd. utječu na proces osmoze.

## ŠTO ĆETE NAUČITI I KOJE VJEŠTINE ĆETE RAZVIJATI?

- Usvajanje koncepta osmoze kroz iskustveno učenje
- Znanja iz biologije i kemije
- Korištenje znanstvene metode i provođenje eksperimenta
- Postavljanje hipoteze i testiranje

Ako ste zainteresirani za još zanimljivih aktivnosti o kretanju čestica, možete probati jednostavni [pokus koji demonstrira Difuziju](https://www.stemlittleexplorers.com/hr/kako-demonstrirati-difuziju/).

A ako vas zanimaju i druge STEM aktivnosti iz kemije, svakako pogledajte [Eksperiment oksidacije jabuke](http://www.stemlittleexplorers.com/hr/oksidacija-jabuke-eksperiment/) i [Kako napraviti kristale od šećera](http://www.stemlittleexplorers.com/hr/kako-napraviti-kristale-od-secera/).
